My world is: ‘Het beste halen uit mens, business en technologie’

We leven in een boeiende tijd waarin internet en technologie steeds meer invloed hebben op de manier waarop bedrijven zaken doen en mensen hun leven leiden.
Vanuit mijn rol als Requirements Analist bij Luminis zit ik midden in deze verandering. Ik denk met onze klanten mee om samen met hen van vage en abstracte ideeën een vertaling te maken naar een concrete app of website. Daarin ben ik het liefst een all-rounder: ik begin met het uitwerken van een concept in requirements en interaction designs, via het begeleiden van de realisatie het het testen van de gebruiksvriendelijkheid naar het schrijven van gebruikersdocumentatie.
De rode draad in mijn manier van werken is samenwerken. De beste resultaten bereik je door het combineren van de kennis en kunde van verschillende disciplines. Deze visie herken ik ook in mijn collega’s van Luminis. Maar het is ook wat mij zo aanspreekt aan werken volgens Scrum: vanuit mijn rol werk ik vaak nauw samen met de klant om met elkaar het beste resultaat te bereiken binnen het gestelde budget. Daarnaast werk ik ook graag als onderdeel van een team waarin we met elkaar onze schouders onder een opdracht zetten.