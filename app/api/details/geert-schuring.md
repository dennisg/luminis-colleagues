“Software Engineer”, dat is wat ik ben. Het woord Engineer geeft aan waar de dagelijkse praktijk van software ontwikkeling in de 21ste eeuw over gaat: “Vindingrijkheid, verstand, talent”. Niet meer alles zelf willen maken, maar zorgen dat je goed op de hoogte bent van alles wat al beschikbaar is, en dus hergebruikt kan worden. De hoeveelheid open source projecten met schitterende oplossingen is gigantisch, en ligt voor het oprapen. Maar dat betekent wel dat je bereid moet zijn goed om je heen te kijken, en bijvoorbeeld de documentatie van Camel, ActiveMQ of CXF te lezen in plaats van zelf te gaan programmeren. En bij elk project jezelf afvragen: “Welke bouwblokken kan ik gebruiken om dit te realiseren, en wat moeten we echt zelf bouwen?” Als ontwikkelaar ben je zo getraind op het uitspugen van programmeercode dat je zonder gewetensproblemen de 18.926ste implementatie van een directory monitor, een logging of een workflow framework neerzet. Dat geweten vindt ik belangrijk om te ontwikkelen. Het zorgt ervoor dat je je tijd zo zinvol mogelijk besteed, en bovendien wordt je product er ‘mooier’ van. En iedereen werkt graag met een mooi product.