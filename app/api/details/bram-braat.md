Stiekem ben ik eigenlijk opgeleid als Industrieel Ontwerper, maar inmiddels al wel enkele jaren werkzaam als Interactie Ontwerper. En in de praktijk maakt dat helemaal niet uit, of het nou een fysiek product is of een complexe interface uiteindelijk gaat het erom dat het intuïtief, gebruiksvriendelijk en prettig wordt ervaren door de gebruiker. Sterker nog, de lijn tussen waar een fysiek product ophoudt en de (klassieke) interface vervaagt steeds meer en kennis en technieken van industrieel ontwerpen en interactie ontwerpen beginnen elkaar te overlappen en aan te vullen.De kennis van deze twee vakgebieden probeer ik te combineren in mijn ontwerpen. Daarbij vind ik belangrijk om de gebruiker zo vaak mogelijk bij het ontwerpproces te betrekken en hun ideeën en wensen te toetsen aan de eerste ideeën en prototypes. De uitdaging zit hem er uiteindelijk in om de wensen van de gebruiker zo te vertalen dat het aansluit bij de wensen van de klant en bij de technische mogelijkheden.Binnen Luminis richt ik mij vooral op het ontwerpen van apps: Voor mobiel, tablet, desktop, web en voor alle mogelijk bedenkbare besturingssystemen. Daarbij ben ik niet alleen verantwoordelijk voor het interactie ontwerp van deze applicaties, maar ook vaak voor het visueel ontwerp, iets dat wat mij betreft hand in hand gaat.