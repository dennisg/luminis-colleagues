Software maken is een vak en goede software maken is een moeilijk vak. Omdat ik graag wil werken met mensen die het vak serieus nemen en net al ik er voor gaan om het vak zo goed mogelijk uit te oefenen, ben ik meer dan 10 jaar geleden in het luminis avontuur gestapt. In die jaren is er binnen luminis veel veranderd (en terecht: de wereld om ons heen verandert ook voortdurend), maar deze essentie is gebleven. Ik kan er altijd enorm van genieten als ik met collega’s samenwerk en merk hoeveel energie het geeft dat ik goede en gedreven mensen om me heen heb.Als software architect heb ik vaak de verantwoordelijkheid om een project inhoudelijk en kwalitatief tot een goed einde te brengen, binnen alle lastige randvoorwaarden en vervelende beperkingen (tijd & geld meestal ;-)) die de realiteit ons oplegt. Dat is niet altijd even makkelijk kan ik je verzekeren; verantwoordelijkheid heeft de vervelende eigenschap dat het zich niet zo gedwee binnen het vakje van negen tot vijf laat dwingen, maar het gebeurt niet zo vaak meer dat het me nachtrust kost – hier zal het “klimmen der jaren” ook goede invloed op hebben. Maar naast “last” geeft het ook heel veel “lust”, want ik heb er altijd weer ontzettend veel plezier in om na te denken over en te werken aan manieren om een project inhoudelijk en procesmatig zo goed mogelijk te laten lopen. Het klinkt obligaat, maar ik zeg het toch omdat het voor mij gewoon waar is: het blijft boeien.Naast architect ben ik ook vooral techneut in hart en nieren, die het heerlijk vindt om allerlei nieuwe dingen uit te proberen en die ervaringen uit te wisselen met andere enthousiastelingen. Dat kan zijn met collega’s tijdens zg. pizza-avonden (waarop ik overigens steevast geen pizza eet), maar dat is bij tijd en wijle ook in een wat formelere setting bij presentaties op conferenties, gastcollege’s op ICT-opleidingen in buurt of door het geven van (inhoudelijke) trainingen. “Jaha, je moet bijblijven” zegt men dan, alsof het een straf is, maar dat is het voor mij zeker niet!